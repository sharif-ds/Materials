+ محدودیت زمان: ۲ ثانیه
+ محدودیت حافظه: ۱۲۸ مگابایت

----------

خانواده‌ی آقای سرداد از خاندان‌های قدیمی شهر هستند و شجره‌ی خانوادگی آن‌ها در محل شناس است. پدربزرگ آقای سرداد در چند سال اخیر قبل از مرگش، زمانی برای ترسیم [درخت خانوادگی](https://fa.wikipedia.org/wiki/%D8%B4%D8%AC%D8%B1%D9%87%E2%80%8C%D9%86%D8%A7%D9%85%D9%87) خاندانشان کرد و آن را به عنوان ارث به آقای سرداد بخشید و مسئولیت تکمیل آن را به خودش سپرد. پدر آقای سرداد نیز به عنوان بزرگ خاندان بعد از مرگ پدرش غم زیادی را متحمل می‌شود و در کنار آن باید سعی کند که بتواند جای پدر خود را پر کند و آبروی خاندان سرداد را در محل حفظ کند.

به واسطه‌ی مرگ پدربزرگ آقای سرداد، سوال‌های زیادی درباره‌ی شجره‌ی خاندان آن‌ها از پدر او پرسیده می‌شود. این سوال‌ها به فرم «**آیا فرد a در بین اجداد فرد b است؟**» هستند و پدر آقای سرداد از آن‌جایی که درخت خانوادگی‌شان را در دسترسش ندارد، این سوال‌ها را از آقای سرداد می‌پرسد و او بخاطر اینکه پدرش در جلوی افراد محل ضایع نشود باید بتواند بسیار سریع جواب سوال‌ها را به پدرش بدهد تا تسلط پدرش به شجره‌ی خانوادگی‌شان زیر سوال نرود.

از آن‌جایی که درخت خانوادگی پدربزرگ آقای سرداد بسیار بزرگ است و حتی خود آقای سرداد به آن تسلط کافی را ندارد، از شما می‌خواهد که با گرفتن درخت خانوادگی آن‌ها در ابتدا به سوال‌های بعد آن که افراد محل از پدر او پرسیده‌اند جواب دهید و آبروی خانوادگی آن‌ها را حفظ کنید.

**نکته:** به دلیل حجم بالای ورودی و خروجی، برای جلوگیری از محدودیت زمان از [Fast I/O](https://usaco.guide/general/fast-io) استفاده کنید!

# ورودی

خط اول ورودی شامل دو عدد $n$ و $q$ که عدد اول شامل تعداد رئوس درخت و عدد دوم شامل تعداد سوال‌هایی است که از پدر او پرسیده می‌شود.
$$1 \leq n, q \leq 10^6$$
در $n-1$ خط بعدی ورودی دو عدد $u_i$ و $v_i$ آمده است که نشان‌دهنده‌ی دو سر یال $i$ ام در درخت خانوادگی آن‌ها است (تضمین می‌شود که گراف ورودی یک درخت است). **بزرگ کل خاندان راس شماره‌ی ۱ است**.
$$1 \leq u_i, v_i \leq n$$
در $q$ خط بعدی به ترتیب دو عدد $a_i$ و $b_i$ آمده است که نشان‌دهنده‌ی سوال «آیا راس $a_i$ در بین اجداد راس $b_i$ است؟» است.

# خروجی

در خط $i$ ام خروجی جواب سوال $i$ ام می‌آید که در صورت مثبت بودن جواب عبارت «$\text{YES}$» و در غیر این صورت عبارت «$\text{NO}$» را چاپ کنید.

# مثال

## ورودی نمونه ۱
```
3 3
1 2
1 3
1 2
2 3
3 1
```

## خروجی نمونه ۱
```
YES
NO
NO
```


![](https://s6.uupload.ir/files/graph_eks8.png)

در سوال اول، راس ۱ پدر راس ۲ است.

در سوال دوم، هیچ‌کدام از دو راس در زیردرخت یک‌دیگر نیستند.

در سوال سوم، راس ۳ بچه‌ی راس ۱ است و در نتیجه در بین اجداد راس ۱ نیست.

## ورودی نمونه ۲
```
7 6
1 2
1 3
2 4
2 5
3 6
1 7
2 5
1 4
2 6
3 7
3 3
3 6
```


## خروجی نمونه ۲
```
YES
YES
NO
NO
YES
YES
```


![](https://s6.uupload.ir/files/graph_(1)_9mas.png)