+ محدودیت زمان : ۲ ثانیه
+ محدودیت حافظه: ۲۵۶ مگابایت

----------

به یک رشته پالیندروم می‌گوییم اگر آن رشته با قرینه‌ی خودش برابر باشد. برای مثال aba یک رشته‌ی پالیندروم است اما abc پالیندروم نیست. همچنین به یک رشته به طول $n$، $k$-پالیندروم می‌گوییم اگر آن رشته پالیندروم باشد و پیشوند و پسوند به طول $\lfloor{\frac{n}{2}}\rfloor$ آن، $k-1$-پالیندروم باشند. برای مثال aba یک رشته‌ی $2$-پالیندروم است و abba یک رشته‌ی $1$-پالیندروم است. درجه پالیندرومی یک رشته برابر با ماکسیمم $k$ است که آن رشته $k$-پالیندروم باشد. فرض کنید درجه پالیندرومی رشته‌هایی که پالیندروم نیستند $0$ است. برای مثال درجه پالیندرومی aaaa برابر با $3$ است و درجه پالیندرومی amoo برابر با $0$ است.

در این سوال، رشته‌ی $s$ در ورودی داده می‌شود. به ازای هر پیشوند ناتهی $s$، درجه پالیندرومی آن را حساب کنید و جمع این اعداد را خروجی دهید.

# ورودی

در خط اول ورودی رشته‌ی $s$ می‌آید. تضمین می‌شود $s$ تنها متشکل از کاراکترهای کوچک الفبای انگلیسی است.

$$1 \leq |s| \leq 2 \times 10^5$$

# خروجی
تنها در یک خط، جمع درجه پالیندرومی تمام پیشوندهای $s$ را خروجی دهید.

# مثال
## ورودی نمونه ۱
```
aaa
```


## خروجی نمونه ۱
```
5
```

درجه‌ی پالیندرومی a برابر $1$ و درجه‌ی پالیندرومی aa و aaa برابر $2$ است. در نتیجه جواب برابر با $5$ خواهد بود.

## ورودی نمونه ۲
```
abacaba
```


## خروجی نمونه ۲
```
6
```